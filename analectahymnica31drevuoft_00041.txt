â€ž38-

Cum custodibus signatus
50. Ad inferna descendisti,

Inde tuos redemisti,

Terna die surrexisti

Et ad caelos ascendisti

Locum tuis paraturus
55. Et pro ipsis oraturus,

Inde [iudex es venturus

Dans] bonis vitam aeternam,
Malis poenam sempiternam.

Ergo, pie fili Dei,
60. Miserere, precor, mei.

Haec te passum quia nosco,

65.

70.

Orat. ms. Sangallense 521. anni 1497.

Toto corde supplex posco,
Ut des mihi paenitere

Et peccata mea flere,

Ut confessus et contritus,
Pane, vino sim munim,
Ita firme in te credam,
De hac vita dum decedam,
Inveniar emendatus,

Post emendam expurgatus,
Ut in bono confirmatus
Et te duce conducatus
Ad te ferar te visurus,
Vultu tuo fruiturus.

30. De Vita Christi.

1. Tibi laudes et gratiaS,
Iesu benigne, refero,
Nam res nimis eximias
Fecisti pro me misero.

2. Ad nos de caelo veniens
Stetisti novem mensibus
Ut reus vincla patiens
In virginis visceribus

3. Nascens pro domo stabulo
Habes cunam praesaepium
iumentaque pro famulo
Et fenum loco vestium.

4. Tunc angelus cum gaudio
Te nuntiat pastoribus,
Et magi pio studio
Te colunt curn muneribus.
5. Octavo die sanguinem
Coepisti pro me spargere,
Redemptus es per virginem
De templo duplo turture.

6. Herodes te persequitur
Et credens interficere
innocentes aggreditur
Et facit omnes perdere.

7. Te septem annis tenuit
Aegyptus in exsilio,
Et virgo pauper aluit
Te verae matris studio.

8.

10.

11.

12.

13.

14.

Patri Ioseph oboediens
Eras es matri subditus,
Quae Dei sunt, perficiens,
In his eras sollicitus.

Iohannes ut te diluit
Aqua fontis ut noxium,
Paterna vox intonuit
Te suum dicens filium.

Post prolixum ieiunium
Homo verus esuriens
Vicisti ter daemonium
Verba legis obiciens,
Congregatis discipulis
Aeternae vitae semina.
Spargis ingratis populis
Metens vitae gramina.
Tibi nullum hospitium
Nec est ulla possessio,
Solum praebet subsidium
Rara tibi devotio.
Famem, sitim, vigilias,
Fletum, aestum cum frigore
Et multas poenas alias
In tuo suffers corpore.

Omnes peccantes arguis,
In vultu nullum respicis
Nec peccatores respuis,
Quos iam conversos conspicis

