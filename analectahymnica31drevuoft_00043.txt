37.

38.

39.

40.

41.

42.

43.

44.

45.

46.

47.

Pilatus satisfacere
Credens tuis aemulis

Te totum facit, caedere
Et sic monstrari populis.

Portans vestem purpuream
Spargis ubique sanguinem,
Habes coronam spineam

Dextra tenens arundinem.

Scribae cum pontificibus
Et universo populo

Te clamant magnis vocibus
Crucis figi patibulo.

A Pilato sententia
Contra te datur impia,
Stimulatur familia
Et parata sunt omnia.

Portanda tuis umeris
Crux ponderosa ponitur,
Ad locum mortis duceris,
Calvariae qui dicitur.

Nudus vidente populo
Clavis fixus crudelibus
Levaris in patibulo
Duobus cum latronibus.

Pendes in crucis onere
Propter nostra peccamina,
Magis mente quam corpore
Doloris fers gravamina,

Matrem tuam dulcissimam
Videns pro te deficere
Et tuam sacratissimam
Mortem paucis proficere.

Patri excusas populum
Dicens: nescit, quod faciat.
Matri donas discipulum,
Ut florem flos custodiat.

Fel gustas in angustia
Mortis, dum dicis: sitio,
Et paradisi gaudia
Latroni spondes socio.

Quod scriptum de te fuerat,
Consummatum est, asseris,

Cur pater te reliquerat,
Humiliter conquereris,

48.

49.

50.

51.

52.

53.

54.

55.

56.

57.

58.

Patri clamans fortissime
Tuum commendans spiritum
Caput flectis, vilissime
Tuum concludis exitum.

Tunc mare, terra tremuit,
Velum templi dividitur,
Sol ut in nocte latuit,
Petrarum tenor frangitur.

Videns tanta centurio
Fatur te Dei filium,
Dat lateris apertio
Nobis salutis fluvium.
Largire mihi, Domine,
Virtutum exercitium,
Pro tua matre virgine
Et vitiorum taedium.

Me fac in tuis laudibus
Promptum, devotum, vigilem
Et in orationibus

Crebrum, ferventem, humilem.

Mitte tuum subsidium
Infirmis et pauperibus
Et veritatis radium

Errantium in cordibus.

Depositus in vesperis
A tuis de patibulo,
In sero pie conderis
In alieno tumulo.

Et descendens ad inferos
Portas frangis cum vectibus
Et patres illinc liberos
Trahis laetos cum laudibus,

Totus desiderabilis
Resurgis die tertia,
Pares tuis discipulis,

Ut fertur, matre praevia.

Scandis caeli sublimia,
Sedes in patris dextera,
venturus es cum gloria
Nostra censuras opera.

Ut dixeras, paraclitus
Descendens in discipulos
Illos cunctarum caelitus
Linguarum docet modulos,

