-46-

7. Qui de ficu fatua
vocasti Zachaeum,
Theloneo subtrahis
transiens Matthaeum,
Qui sanas hydropicum,
sabbato curas reum,
Qui distans a reguli
nato sanas eum,
Reparante gratia
perfunde cor meum.

8. Qui Mariae lacrimas

pie respexisti,

Qui clementer crimina
multa dimisisti,

Captam adulterio
moecham absolvisti,

Caecum natum liniens
videre fecisti,

.........

.......

Cod. Graecen. 938. saec. 15. Das Weitere fehlt.

34. Ad Christum Oratio.

1. Dulcis Iesu, qui es natus
De Maria virgine,
Verus homo, qui es datus
In cruce pro homine,
Sordes meas et reatus
Terge tuo sanguine.

2. Memento, quod carnis iura
Nostrae quondam sumpseris,
Quod creator creatura
Pro nobis efficeriS,
Et quod factor pro factura
Mortem crucis tuleris.

3. Deus unus tu et pater
Cum sitis essentia,

Et te mihi parit mater
Viri quoque nescia,

Deus meus es et frater

ln carnis substantia.

4. Si me mei creatoris
Abhorret divinitas,
Fratris mei salvatoris
Non odit, humanitas,
Nec me mei redemptoris
Negabit benignitas,

5. Memor esto, quod creando
Me fecisti filium
Et te mihi hoc iuvando
Fratrem facis proprium,
Non me perdas condemnando
Mortis tuae pretium.

6. Quia flere, quae peccavi,
Per me non sufficio,
Indulgebit, quod erravi,
Patris miseratio,
Et quas poenas comparavi,
Solvet fratris passio.

7. Apud patrem plus meretur
Innocens iustitia,
Apud te nam, ut videtur,
Plus potest paenitentia,
Nam quod a te plus ametur,
Probant subsequentia.

8. Nunquam merita iustorum
Sanctitatis opere
Et non amor miserorum
Lugentum in carcere
Te coegit, rex caelorum,
Ad terram descendere.

9. Potest insons te factorem
Altius inspicere,
Sed te reus redemptorem
Plus potest diligere,
Cum sis amor, amatorem
Non potes repellere.

10. Nam te teste tu dixisti,
Non iustos ad veniam
Ut vocares, advenisti,
Sed ad paenitentiam
Peccatores, quos traxisti
Per amoris gratiam.

