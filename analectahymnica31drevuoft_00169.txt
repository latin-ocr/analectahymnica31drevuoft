-166â€”

103. Ubi est, quod habui,
gaudium tam latum,
Dum virgo concepi te
peperique natum?
In magnam maestitiam,

heu, nunc est mutatum,

Dum te, meum gaudium,
video necatum.

104. Sed dolendo domina
modum conservabat,
Firmam fidem retinens
nihil desperabat,
Immo iuste doluit
recteque plorabat,
Dum iniuste Dominum
perimi spectabat.

105.Tunc volentes Dominum

sepulcro locare,

Ne tam cito facerent,
coepit haec rogare,

Hi volebant mortuum
sepulturae dare,

Ipsa ad se visa est
corpus retractare.

106. Inter eos taliter

pia lis fiebat,

Sed eornm quilibet
aeriter dolebat,

Et pro matre virgine
maxime plangebat,

Quia ipsa anxie
iugiter lugebat.

107. Tunc ad tumbam Domini

singuli venerunt

Et sepulto Domino
laudes persolverunt,

Sed Mariae oculi
lacrimas fuderunt,

Singultus et gemitus
eam vexaverunt.

108. Taliter in tumulo
Iesu collocato
Genetrix tristissima
benedixit nato,

commendavit, aestimo,
eum patri grato,

Gemma flens et eiulans
pro mortificato.

109. En, qui nunquam moritur,

dominus deorum

Sepelitur mortuus
manibus servorum,

Quem nee terra continet
neo caeli caelorum,

Clausus est sub lapide
more mortuorum.

110. Tunc is, cui Dominus

matrem commendavit,

Iohannes videlicet
lugentem levavit

Urbemque Ierusalem
cum ea intravit

Et ei ut filius
pie ministravit.

111. Tunc devotae feminae,
quae ista viderunt,
Quae viventem Dominum
secutae fuerunt,
Mortuo obsequium
gratae praebuerunt,
Ementes aromata
ei paraverunt.

112. Inter quas Magdalena

talis videbatur,

Quod sexus feminei
obliviscebatur,

Sic amoris ignibus
fervens reddebatur,

Quod pergens in tenebris
nihil verebatur.

113. Sed virgo puerpera

fletibus vacabat,

Lugendo post filium
iugiter plorabat,

Quanta passus fuerit,
mente haec tractabat

Et in corde languido
flendo ruminabat,

