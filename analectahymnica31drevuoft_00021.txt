—18-

3. Caelestis rex, qui plasmasti omnia,
Da mihi sensum atque intellegentiam
Ad corrigendum populum in hoc sacculo.

4. Elegit me Deus in suum servitium
Ad offerendum sanctum sacrificium
Et deprecandum pro iustis ct impiis.

5. Habui magistrum Adalbertum episcopum,
Ipse me docuit in suo sancto spiritu
Ac me iniunxit in gradum presbyteri.

Cod. Capit. Veronen. 90 saec. 9.

13. Oratio Paenitentis ad Deum.

1. Audi, Deus creaturam,

Tuis factam manibus,

Corporalem plasmaturam.
Sumptam de pulveribus
spiritumque viribus

Mirandis, tuam figuram,

Imaginem ct picturam
Ornatam monilibus,
Salubribus
Evectam instinctibus.

2. Huius tamen creaturae
In natura splendidae
Innumerae sunt pressurae,
Pestes surgunt horridae,
Medullae sunt tabidae,
Multus est lapsus naturae,
Multae membrorum iacturae,
Compages sunt languidae,
Ut morbidae,
Vires sunt invalidae.

3. Sensus gesto pronitatem

Et concupiscentiam,

Intellectus caecitatem
Et insipientiam,
Carnis immunditiam,

Appetitus vanitatem,

Passionum gravitatem,
Cordis inconstantiam
Et variam
Spiritus miseriam.

4. En, homo de matre natus
Brevi vivit tempore,
Multis malis adgravatus
Destitutus robore,

Qui mox habet abfore,
Ut flos nascendo siccatus,
Ut globus umbrae fugatus,

Ut errans in nemore,

In corpore

Repletus dedecore.

5. Ergo, magne Deus, quare

Contra siccum folium,

Quod ad ventum nequit stare
Praeparas iudicium,
Vis inire proelium,

Vis contra victum pugnare,

Vis potentiam monstrare
Contra fratrem vermium,
Fers gladium
Contra spumam imbrium ‘s

6. Ut quid, Deus, aestimasti
Me tibi contrarium,
Cur in me manum armasti
Ut in adversarium?
Ad meum excidium
Vias meas explorasti,
Opera mea notasti,
Meum scribens studium
Et otium
Actuum sequentium,

