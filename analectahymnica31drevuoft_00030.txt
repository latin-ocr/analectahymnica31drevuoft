„27—

13. O sarcina suavissima,
Mihi coaptare,
In mea prorsus anima,
Quam dulcis sis, appare.

14. Ο sapor omnis gratiae,
In me velis pausare,
Mecum, precor, hodie
Et semper commorare.

15. Qui te meae formulae
Dignaris conformare,

Animae da tremulae
Te leniter tractare.

16. Totus in me labere,
Omnis fons dulcoris,
Ut te portem, patere,
Flos rosei decoris.

17. Ad veri solis radium
Te aperi, cor meum,
Expande late gremium

Praesentem habens Deum.

18. Te meis in brachiis,
Dilecte mi, amplector
Et totis ex praecordiis
Tibi condelector.

19. Ad tam dulcem gratiam
Me totum distendo,
Si tamen patientiam
Tuam non offendo.

20. Non debet tua bonitas
Inanem me transire,
Sed, quae sit, tua pietas,
Fac me plene sentire.

21. Tuum ad pectusculum
Me totum inflecto,
Ubi dulce osculum
Daturus sum dilecto,

22.. Cordi meo proximus
Super me repausa,

Non gravet te, quod agimus,

Cum tu sis in causa.

23. Tuae grates gratiae
Refero dilecte,
Tua fruens facie,
Prae milibus electe.

24. Non est tui similis,

25.

26.

27.

28.

29.

30.

31.

32.

33.

34.

Dulcis et decorus,
IucunduS, amabilis,
Quem laudat caeli choruS.

Quam magnus, quam parvulu5‚
Quam tener, quam fortis,

Tu dominus, tu famulus,
Tu consors nostrae sortis.

Modo te deosculor

Et brachiis amplector,
Afficior et, gratulor

Et plurimum delector.

Super hoc pectusculum
Os ac vultum pono,
Figo mentis osculum
Te amans corde prono.

Quando hoc caruero
Conturbatus gemo,

Mecum intus confero,
Te mihi tollet nemo.

Si tu vis abscedere,
Tunc me cogis flere,

Peto te, rex gloriae,
Mecum permanere.

Te nunc inter brachia,
Dilecto„ constringo,

Amoris haec indicia
Nec simulo nec fingo.

Nil unquam sensi dulcius
Nec ita sum affectus

Nec unquam delicatius
Sum, fateor, refectus

Amore totus aestuo,
Fecisti me ardere,

Prae gaudio iam defluo,
Non possum me arcere.

O decore parvule,
Flos nimium formose,
Amabilis infantule,
Figuram gerens rosae.

Quid iaces in stabulo
Caeli margarita?

In tam vili lectulo
Tu quid iaces ita?

