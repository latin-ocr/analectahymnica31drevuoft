-190—

9. Sinus tuus panditur
Pio cunctis more,
Singulos amplectitur
Materno favore,
Quidquid est, perfunditur
Tuo pio rore,
Nec ullus absconditur
A tuo calore.

10. Ad te, qui tot respicis,

Tantis misereris,

Te⁷ quae nullum despicis,
Immo cunctos quaeris,

Ad te clemens redeo,
Licet horis seris,

Commissisque defleo,
Ut propitieris

11. Tibi, inquam, gratiae
Parens absque pari,
Mea causa veniae
Mens vuit praesentari,
Sed pavet, dum anxie
Se cernit foedari,
Te aversa facie
Se abominari.

12. Horreo, dum video
Sorde me foetere,
Teque coram paveo
Foetens apparere,
Vae mihi, nec valeo
Foetore carere
Sine te, quam horreo
Talem me videre.

13. Ο saeva fallacia
Misera peccandi,
Dulcia principia
Cuius inchoandi,
Amari per omnia
Exitus nefandi„
Et dum spondet dulcia,
Poena pungit grandi.

14. O fera condicio
Servitutis dirae,
O vindicta vitio
Iuncta gravis irae,

Quam in me sic sentio
Horrende saevire,

Ut nec miseratio
Debeat audire.

15. Ο praepotens domina,

Plena pietate,

Quae sauctorum agmina
Vincis sanctitate,

Purga me propitia
Tanta foeditate,

Conferens remedia
Plena pietate.

16. Ne, precor, contineas
Summam pietatem,
Cum iam meam videas
Summam egestatem,
Quae te movet, deleas,
Quaeso, pravitatem,
Ne, quam horres, videas
In me foeditatem.

1¹7. Purgans dele citius
Foetentis livorem,
Nec senties amplius,
Quam horres, foetorem,
Ad te spectat mitius
Tuum ob honorem,
Miseris quantotius
Praebere favorem.

18. Vei-nant tua merita,
Vernaus mundi rosa,
Omni mundo cognita
Nitent pretiosa3
Restaurantur perdit-a,
Cedit fraus dolosa,
Vita redit perdita,
Fugit mors exosa.

19. Iuncta namque filio
In sede paterna
coerces imperio
Infera. superna,
Hostem fraudas pretio,
Spolias inferna,
Solvis a supplicio
Regna dans aeterna.

