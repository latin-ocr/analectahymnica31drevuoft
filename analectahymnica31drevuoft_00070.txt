9.

10.

11.

12.

13.

..07-

Ibi fiunt fide sanis
Sanguis caro, vinum panis,
Quae in lege servabatur,
Hac in cena exsufflatur
Litteralis palea.
Aufer-tur velamen vultus,
Moysinae legis cultus,
Fugit umbra, nox legalis,
Sensus lucet spiritalis,
Grano gaudet area.

Lupum cernis inter oves,
Tolerando tamen foves,
Sed fovebas tam indignum,
Emollires ut malignum
Tuo beneficio.
Pedes tuis cum lavisti,
Canem illum non sprevisti,
Maledicto incurvaris,
Pedes eius amplexaris
Servuli obsequio.

Istis rite consummatis,
Ardens igne caritatis,
Quos amabas, consolaris,
Pro turbandis anxiam,
Cum instaret passio.
Noctis sinu clauso die
Locum petis agoniae,
Tecum mones vigilandum,
Segregaris ad orandum,
Sed pavoris studio.

Res miranda, carnis mortem,
Quae non terret virum fortem,
Bibit-,urus quam sitisti,
Ad quam volens demum isti‚Å∑
Quid pavescis, Domine?
Sed pavorem assumpsisti,
Ne desperent corde tristi,
Qui per carnem infirmantur,
Dum passuri perturbantur
Hic pro tuo nomine.

O pavorem venerandum,
Creaturis adorandum,
Qui in terra decurrentes,
Vim amoris ostendentes
Guttas fudit sanguinis.

14.

15.

16.

17.

Iesu dulcis, pavor iste,

Hoc sudoris genus triste,

Quae pro nobis gestiebant,

Tuae nobis ostendebant
Vim amaritudinis.

Postquam nequam ille canis
Turbis currens cum vesanis
Te salutans voce leni
Plenum tibi dat veneni
Fictionis osculum,
Ita quidem, 0 benigne,
Refugisses canem digne,
Sed immensa vis dulcoris
Blande tulit proditoris
Tantum hoc piaculum.

Captivaris sine mora,

Nam haec erat illa hora

Et, potestas tenebrarum,

Quam figurant prophetarum
Olim vaticinia.

Captivato te pastore

Tui gregis prae timore

Oves passim disperguntur,

Nulla prorsus fulciuntur
Fidei constantia.

Res indigna Dei agno,
Cum tumulto urbis magno
Annae primum praesentaris,
Unde tractus applicaris
Caiphae conspectibus.
Huc te Petrus audax ore,
Totus pallens prae pavore,
Qui iam nosci verebatur,
A remotis sequebatur
Nutabundis passibus.

Mox infrendit iudex malus,
Blasphcmatur mundi salus
Et dulcedo irritatur,
Rectitudo infamatur
Subornatis testibus.
Hic maiestas est consputa,
Stat sophia quasi muta,
Maculatur pulchritudo,
Fatigatur fortitudo
Alaparum ictibus.
5*

