—207—

Absit, ut incineret illam corruptio carnem,

De qua sumpta fuit unita Dei caro verbo.
Nam caruisse suam decuisset honore parentem,
Cuius decreto patres cumulantur honore?
Pone, quod in terra sint ossa relicta beatae
Virginis et nulla tantus thesaurus in ara

Sit celebris populis: certe solertia regum
Prorsus in abstrusis telluris hiatibus illum
Quaereret et cultu mundo celeberrimus esset,
Nec quasi neglectus ad tempora nostra lateret.
Creditur ergo pie caro glorificata Mariae.

God. S. Floriani XI 216. saec. 13.

203. 111 Assumptionc BMV.

Petrus.

. Salve, mater salvatoriS,
Quae Deum deorum paris,
Salve, virgo singularis,
Quae vocaris stella maris.

Paulus.

. Salve, vitae reparatrix,
Salve, vitae reseratrix,
Salve, verbi praedicatrix,
Salve, sancta legislatriX.

Andreas.

. Salve, mater Iesu Christi,
Salve, virgo, vita mundi,
Sola digna quae fuisti
Ab angelo salutari.

Iacobus.

. Gaude, soror insignita,
Gaude, mundi spes et vita,
Gaude, sacra margarita

In corona Iesu sita.

Iohannes

. Virga fronde fructuosa,
Virgo prole pretiosa,
Regis sponsa speciosa,

Gaude, gaudens florens rosa.

6.

10.

Thomas,

Gaude tu, quae genuisti,
Regem regum Deum caeli,
Quem adorant archangeli,
Quem angeli quemque throni.

Iacobus.

O deorum dominatrix,
Angelorum imperatrix,
O maestorum consolatrix,
Esto mihi miseratrix.

Philippus.

Ο domina et regina,

Casta, simplex, columbina,
Quae es mundi medicina,
Ad medendum me festina.

Bartholomaeus

O Maria, gemma caeli,
Lux et luna paradisi,
A fiuctibus huius saecli
conserva nos et custodi,

Matthaeus

Tu sanctorum psalmodia,
Tu martyrum melodia,
Tu militum letania,

Tu civium symphonia.

