-160—

37. Ο si scires, quantum me
poena haec gravabat,
Quando nati manuum
plagas dilatabat,
Quamquam profundissime
ipse supplicabat,
Et quam amarissime
vere tunc plorabat.

38. Stabam sub patibulo
mater verbi Dei,
Videns pati Dominum

universae rei,
Condolebam intime
eius speciei,
Quam deformem fecerant
torquendo Iudaei.

39. In languore maximo

et dolore gravi

Ad natum saepissime
oculos levavi,

Vere vae, ut poteram,
vae, fili, clamavi

Ego te ad poenas has,
fili, generavi.

40. Suspexi multoties
ad natum suspensum,
In cruce atrociter
clavatum, distensum,
Solum iustum filium
inter reos pensum
Et haec gemens perdidi
paene meum sensum.

41. In dolore maximo

filium videbam

Et iuvare penitus
eum non valebam,

Gemitus, suspiria,
singultus edebam,
Lacrimas multiplices
amare fundebam.

42. Vidi sacram faciem
et deliciosam,
Plus quam lingua exprimat
dulcem, gratiosam,

Multis prae angustiis
totam lacrimosam,

Cruentatam, lividam
atque maculosam.

43. Nam tam largas lacrimas

oculi stillabant,

Quod prae multitudine
fietus caligabant,

Quia nulli aderant,
qui eos mundabant,

Sed lugentem filium
multi subsannabant.

44. Sanctum eaput filii

lassum dependebat,

Nam, ubi quiesceret,
locus non manebat,

Praeter spinas minime
pulvinar habebat,

Cuius dolor multiplex
multum me torquebat.

45. Manus sacratissimas,

quas saepe tractavi,

Laceratas graviter
tunc consideravi,

Quas augebant nequiter
perforatas clavi,

Quos in his transfixerant
tunc Iudaei pravi.

46. Aspexi dignissimos

pedes laniatos,

Heu, percussos malleo,
ferro terebratos,

Omnes artus corporis
simul cruciatos

Et compages ossium
dire dissipatos

47. Gustum mei filii
felle cruciabant,
Auditum blasphemiis
Iudaei vexabant,
olfactum putredines
loci tormentabant,
Et haec simul omnia

multum me gravabant.

