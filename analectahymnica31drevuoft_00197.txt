-194-

186. De XV Gaudiis BMV.

. Gaude, virgo gloriosa,
Stirpe nata generosa,
Cuius sancta nativitas

Est gaudiorum novitas
Tam infimis quam superis,
Succurre nobis miseris,

Et tua generatio

Sit digna reparatio

Ortus nostri criminaliS,
Tuis fove nos sub alis.

. Gaude, virgo gloriosa,
Radix Iesse speciosa,

Cuius ortus puritas,

Cuius vitae sanctitas

Lucem dedit saeculo,

In te nam ut in speculo
Pura resplendet caritas,
Humilitas et castitas,

Tu per tuam sanctam vitam
Vitam nostram fac politam.

. Gaude, virgo gloriosa,
Prophetarum vetus prosa,
Quae illud Ave caelicum
Per nuntium angelicum
Sola scire meruisti;

Precor te, 0 sponsa Christi,
Per 1100 sollemne gaudium
Ut id Ave mellifluum

Ad laudem et ad gloriam
Tibi frequenter offeram.

. Gaude, virgo gloriosa,
Virga Aaron frondosa,
Cuius castis visceribus

De pneumatis operibus
Deus purus et sincerus
Est conceptus homo verus;
Da, ut nobis tuus Iesus
Sit in ore mellis esus,

In aure melos dulcius,

In corde semper iubilus.

. Gaude, virgo gloriosa,
Miro modo gratiosa,
Elisabeth cum filio,

Cuius salutatio

Magnum infudit gaudium3

Per illud da tripudium,
Ut relicta fide ficta

Te cum prole benedicta
Puro corde salutemus
Et sincere proclamemus.

- Gaude, virgo gloriosa,

Terra. sancta fructuosa,
Nam tu virgo concepisti,
Virgo manens peperisti,
Eburneis hunc manibus
Tramas, lactans uberibus3
Pro hoc dono singulari,
Virgo, da, ut, in altari
Reverenter hunc tractemus
Et condigne manducemus.

. Gaude, virgo gloriosa,

Iacob stella radiosa,

Ad praesaepe tui nati
Magi veniunt prostrati
Dona ferentes mystica3
Per haec precamur gaudia,
Ut nos tus devotionis
Murraque contritionis,
Aurum fulvum caritatis
Locet regno claritatis

. Gaude, virgo gloriosa,

Tu lucerna luminosa,

Quae manna gestans aureum
Ulnis, lumen fidelium,
Christum Dei, tuum natum,
Fers in templum praesentatum 3
Per 1100 sublime gaudium
Exstirpa fraudes cordium,
Ut in pace Simeonis
Perfruamur caeli bonis.

. Gaude, virgo gloriosa,

Institutrix studiosa,

Cum filium amiseras,

In templo quem inveneras
In medio doctorum
Docentem vias morum,
Cuius suavi praesentia,
Melliflua scientia

Prae cunct-is iucunda1i53
Nos rege, stella maris.

