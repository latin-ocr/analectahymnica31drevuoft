92.

93.

94.

95.

96.

97.

—165-—

Rursus sese erigens
in maerore stabat
Et pendentem filium
flens considerabat,
Mori plus quam vivere
nempe adoptabat,
Dum deponi filium
suum exspectabat.

Tunc dicebat eiulans
illis depravatis:
Ecce, desideriis
vestris consummatis
Mihi matri miserae
corpus deponatis,
Vel, si libet, illi me
necando iungatis.

Suum natum tangere
mater cupiebat

Seque, quantum poterat,
sursum erigebat,

Sed ad eum tangere
nequaquam valebat,
Heu, ad terram debilis

graviter cadebat.

Iterum vi amoris
sursum ferebatur
Et erucis patibulum
mox amplectebatur,
Filiumque tangere
multum nitebatur,
Sed ad terram durius,
heu, collidebatur.

Ibi iacens anxia
male torquebatur,
Immensis doloribus,
heu, opprimebatur
Et cadentem sanguinem
deosculabatur,
Quod cruore facies
rubra reddebatur.

Inter haec discipuli
Iesu duo grati,
Nicodemus et Ioseph

qui sunt appellati,

98.

99.

100.

101.

102.

Habita licentia
praesidis Pilati,

Ut Iesum deponerent,
venerunt parati.

Quibus visis paululum
mater revivebat
Ac eis, quod poterat,
iuvamen praebebat,
Unus de vulneribus

clavos extrahebat,
Alius, ne caderet,
corpus sustinebat.

Tunc caput et brachia
mater assumebat
Et ad se maestissima
concito trahebat,
Super iam depositum
osculis ruebat,
Satiari minime
de caro valebat.

Tunc ad sui filii
caput mater stabat
Beatamque faciem
lacrimis rigabat,
Saepe profundissime
gemens suspirabat
Se ipsamque feriens
tales voces dabat:

Ο fili carissime,
quid mihi fecisti?
Gur Iudaei morti te
tradiderunt isti?
Quare me relinquere
post te voluistis
Succurre spiritui
meo nimis tristi.

O mi amor unice
atque salutare,
Gaudium, solacium
meum singulare,
Vita meae animae,
0 fili, dic, quare
Permittis dolere me
pro te tam amare?

