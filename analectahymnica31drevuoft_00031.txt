35.

36.

D17.

38.

39.

40.

41.

42.

43.

-2'8m

Ubi pulvinaria,

Ubi pluma lenis?
Tibi desunt omnia,

O quam pauper venis.

Membra tua tenera,
Costas infantiles
Strata premunt aspera,
Panni tegunt, viles.

Te arta ligat fascia,
Qui solvis compeditos,

Humiliant praesaepia,
Qui relevas attritos.

Hic membra foves tenera,
Pausas et quiescis,

Qui patris sedens dextera,
Quid sit labor, nescis.

Pro pluma tibi vilibus
Straminibus subiectis
Exemplum es humilibus,
Egenis et abiectis

Praesaepe tuum fioribus,
Purpureo decore

vestiri modis omnibus
Decebat cum honore,

Gemmis, rosis, flosculis
Et. liliis vernare

Et, praeclaris titulis
Auro fulgurare,

Quia in se Dominum
Fert deliciosum,

Universis hominum
Prae filiis formosum.

Ut saccum hunc indueres,
Te caritas instruxit,

Ut perditos requireres,
Ipsa te induxit.

44. In lectum tam asperum

Ipsa te locavit,
Pluresque in posterum
Labores procuravit.

45.

46.

47.

48.

49.

50.

51.

52.

53.

54.

Accipe nunc osculum,
Indicium amoris,
Tuum ad pectusculum,
Ο salus peccatoris.

Tolle tuum puerum,
Ο genetrix formosa,
Semper habe gaudium,
Tu lilium, tu rosa.

Infantis membra tenera
Casta manu tracta,
Nato praebe ubera,
Hunc pasce, fove, lacta.

Mamillis tuis applica,
Virgo, tuam prolem,

O mater deifica,
Caelorum pasce solem.

Pasce pascentem omnia,
Virgo, tuum natum
Fove foventem omnia,
In sinu collocatum.
stringe, virgo regia,
Regem amplexatum,
Osculis te satia
Ad os mellificatum.

Quam dulcis osculatio
Ad genas parvi Christi
Et labii impressio,
Tu sola, virgo, scisti.
O admiranda suavitas,
Gena coniuncta genae,
Quam dulcis haec satietas,
Tu, virgo, nosti plene.
Vale, spes fidelium,
Dulcis mater Christi,
Nobis fac propitium,
Quem tu genuisti.

Vale, salus omnium,
Salutis oum auctore,
Dans verum nobis gaudium

In vero salvatore,

55. Vale, caeli tripudium,
Vale, valde decora,
Tuum dilectum filium

Pro nobis semper ora.

