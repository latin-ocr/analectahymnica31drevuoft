29.

30.

31.

34.

35.

36.

37.

-43,.ἡ

Sic a puero crescebam
Et sic crescens assuescebam,
Involvi criminibus,
Et quo magis me foedavi,
Ex hoc esse cogitavi
Plus gratus hominibus,

Si quid blandum sentiebam,
Illuc sensus infundebam,
lbi me prostituens,
Summum bonum aestimavi,
Si tenerem, quod amavi,
Bono me destituens.

illud verum summum bonum,
Quod largitur tuum donum,
Deus meus, abnui,

IV.

Sed nunc, vita mea, Deus,

Via mea, ductor meus,

Nunc revertor ad te reus
Petens a te veniam.

Ovem errantem tu quaeris,

Tu reverso misereris,

Ne me clemens averseris,
Mitem te inveniam.

Tu reversum ad te natum
Tamquam de morte relatum
Suscepisti magis gratum,
Quam si non recesserit,
Stola candida vestisti,
Diem festum edixisti,
Epulari praecepisti
Nato, qui revixerit.
Verax Deus, ne muteris,
Da, quaeso, quod polliceris,
Suspirantem ne moreris,
Lacrimantem respice.
Portam pulso pietatis,
Aures tango veritatis,
Miserere, pie, gratis,
Mendicum ne despice.
Sputa, probra, quae tulisti,
Mors, in cruce quam vicisti,
Sacer sanguiS‚ quem fudisti,
Iram tuam leniant.

32.

33.

38.

39.

40.

Quisquis illud ingerebat,
Quisquis illud persuadebat,
Hunc audire renui.

Desperatus iam divinam
Respuebam medicinam
Nec aegrotus dolui,
Panem vitae fastidivi,
Potum dulcem non sitivi,
Nam salutem nolui.

Quod peccavi, defendebam,

Aeger sanum me dicebam
Fovens mea crimina,

Aegrum febres delectabant,

Quae levarent, me gravabant,
Vitae fugi limina.

Virgo mater, caeli coetus,

Qui te regem laudat laetus,

Quem iam nullus terret metus,
Placatum te veniant,

Quo convertas ad me vultum,

Quem offendi miser multum,

Errantemque diu stultum
Digneris corrigere,

Vera salute carentem

Tangas blanda manu mentem

Atque pestem obsidentem
Hanc cures abigere.

Igne sancto caritatis
Cremes sordes foeditatis
Atque tuae claritatis
Reformes imaginem,
Germen evellas spinosum,
Nemus uras tenebrosum,
Fetum neces vitiosum,
Des vitis propaginem.
Quae de vite surgens crescat,
Dilatetur, ne marcescat,
Irrigetur, ne arescat,
Fonte tui spiritus3
Sursum crescens erigatur
Nec ad terram deflectatur,
Pingui succo distendatur
Fecundam caelitus.

