...95-

77. De sancta cruce metra.

Quam venerahilis, impretiabilis, hic ades, o crux,
Arbor amabilis, insuperabilis, hic ades, o dux!
Cuncta poli, maris atque soli bona sola tulisti,
Crimina contere, gaudia congere, baiula Christi.

5. Ad tua cornua pectora carnea mors trahe mortis,
Ad sacra stigmata contrahe climata quattuor orbis,
Tu sine sordibus influe cordibus, ο patris agne,
Crux lita postibus est pavor hostibus, o leo magne.
Hinc procul hinc, leo trux, nihil hic nisi crux, nisi pax, lux.

10. Vivat. homo, foris inque domo viget unica spes crux,
Vasa Dei titulum fidei fuge, letifer anguis.
Nos foveat, mala dimoveat sacer in cruce sanguis.

Add. ms. saec. 15. post Septemplicafa septem gandia imp. s. 1. et. a.

78. De sancta cruce.

Crux bona, crux digna, lignum super omnia ligna,
Me tibi consigna salvans a morte maligna.
Aeneas hic coluber, cruce lugubris, ipse saluber
Atque cruore ruber, variis affectibus uber,

5. Omne fugat tuber et culpae nexile suber,
Hunc puer, hunc puber, hunc canus sugat ut uber.
Qui stas pro mundo nudatus corpore mundo,
Iesu, profundo gemitus tibi corde profundo,
Nulla tibi vestis, qui caelum sidere vestis,

10. O rex caelestis, sic tu sociare scelestis?
Sors nostrae sortis bellator et optime, fortis
Tu victor mortis Satanae pravaeque cohortis,
In eruce qui moreris, veniam ne dando moreris,
Per clavos teneris manibus pedibusque teneris,

15. Corde pio miseriS, qui te cruciant, misereriS,
Dum mala non queris sed dimitti sibi quaeris,
In te confisi socium reprehendere nisi
Ad duo verba nisi praebens aditum paradisi.
Latroni iuveni quod dat contritio sera,

20. Hoc mihi, quaeso⁷ seni donet confessio vera.
Sit meus hie frater tibi filiuS, inclita mater,
Et tibi sit mater genetrix mea, tu pie frater.

Cod. Sitanstetten. 265 saec. 15.

79. De saneta Gruee.

Ι

Quid sibi vult clamor validus Christi morientis?
Ut moveatur amor hominis sibi compatientis.

Sputa, flagella, minae, crux, clavi, lancea, spinae,
Felici fine sunt nostrae meta ruinae.

