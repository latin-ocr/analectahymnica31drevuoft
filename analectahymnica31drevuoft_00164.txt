48. Me loqui ad filium
amor compellebat,
Ac affectuosum cor
sermones edebat,
Sed, heu, dolor nimius
eos dirumpebat,
Quod verba edicere
lingua non valebat.

49. Sensibus languentibus

iam deficiebam

Et confractis viribus
dolens corruebam,

Sed resumpto spiritu
voce, qua valebam,

In verba huiusmodi
statim prorumpebam:

50. Vae, vae mihi, fili mi,

vae, vae, care nate,

Ecce, diviserunt me
hi perversi a te,

Adiuva me, obsecro,
in anxietate,

Audi preces miserae
matris desolatae.

51. Per te, fili, habui

omnia secunda,

ln te, Iesu, exstiti
iugiter iucunda,

Heu, nunc in tristitia
pro te sum profunda,

Qua te sic excruciat
turba haec immunda.

52. Tecum fac obire me
per istum agonem,
Quae te ipsum alui
ad hanc passionem3
Ergo, heu, lactavi te
ad occisionem,
Fac me, precor, commori
per compassionem.

53. In te impassibilis,
fili mi, fuisti,
Totum hoc, quod pateris,
de me assumpsisti,
Blume, Pia Dictamina. Iv.

161 —

Ergo fac, ut moriar
tecum caede tristi,

Quia te exposui
dirae morti isti.

54. Ο, quis det, ut subeam
pro te, fili, mortem,
Cuius de me misera
tu sumpsisti sortem?
Fili, cur permittas me
nunc esse tam fortem?
Rogo, moriendo me
tuam fac consortem.

55. O mea laetitia,
salus, spes et vita,
Cur me ¹relinquis, fili,
desolatam ita .’
En, sine auxilio
sum in poenis sita,
Iam mea solacia
cuncta sunt finita.

56. Eia, vide, fili mi,

maternum gravamen3

Quis mihi de cetero
praestabit iuvamen?

Audire nuno digneris
maternum precamen

Et ad minus mihi da
aliquod solamen.

57. At tunc Iesus audiens
me indesinenter
Supplicare, gemere

et fiere continenter
Intuensque anxium

meum cor patenter,
Consolari lugubrem

nisus est clementer.

58. Ο si scireS, qualiter
mihi condolebat,
Nempe pro me multo plus,
quam pro se languebat,
Et eius poenalitas
multum me premebat,
Ac utrosque passio
vicissim angebat.

