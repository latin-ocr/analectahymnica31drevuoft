25.

30.

35.

40.

45.

50.

55.

60.

65.

70

—179—

Cuius ab aeterno gustus lavat omnia luctu.

Tu pratum vernans, tu palma, cupressus, oliva,
Munera divina donans tu dextra dativa.

Tu fulgens choriS, candore thronus Salomonis,
Tu pretiosarum virtutum praedita donis.

Aeterni regis tu filia, mater, amica,

Tu nutrix, ancilla, soror, tu sponsa pudica,
Triste nihil redolens, lacrimosum nil sapuisti,
Singula qui solus dat gaudia, quem peperisti.
Gaudia gaudenti ‘tibi singula cum famulentur,
Quinque tamen reliquis tibi gaudia pluris habentur.
Primus erat plausus, in quo gavisa fuisti,
Voce salutari Gabrielis dum meruisti,

Dum Christi matrem te nuntiat esse futuram
Atque puellare post partum ius habituram3
Qualiter hoc esset faciendum, cauta petisti,
Credula de facto, secl scire modum voluisti.
Prospera suecedent in plausu cuneta secundo,
Dum de te vita nascens est reddita mundo,
Pura paris puerum, proprium, virgo, genitorem,
Virginitatis habens cum matris iure pudorem,
Testantur partum pastores et venerantur,
Dignaque pastori summo praeconia dantur.

In trino plausu gaudes laetata beato,

Dum tria tres reges dant regi munera nato;
Reges ad fidei perducit praevia portum

Stella, novum regem quae signat in orbe subortum,
Carne latens deitas signatur per data tura,
Murra mors hominis, auro regalia iura.
Quartus erat plausus, dum postquam maesta dolebas
Defunctum natum redivivum laeta videbas,

In cruce cui passo maerendo condoluisti,

Laeta resurgendo natum complexa fuisti,

Victor ab inferno consurgens dum redit imis,
Arte nova suprema ligans postremaque primis,
Diruta restituens, reddens ablata, reducens
Perdita, post mortem vitae novitate relucenS.
Quintus adest plausuS, quo gaudens glorificaris,
Dum super angelicos cives assumpta laetaris,
Dum scandis loca laetitiae, loca plena favoris,
Quo manet aeterna requies ignara laboris3
Prisca tui nati tibi dum memoratur egestas,
Iam tibi regnanti nimis est miranda potestas,
Gaudia plena vigent, ubi nunc in pace locariS,
illuc virgineum thorum vexisse put-aris;

Nos ibi perpetua Christus mercede coronet

. Atque tuis precibus plausus post tristia donet.
12*

