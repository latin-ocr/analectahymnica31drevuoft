18.

19.

20.

21.

22.

Indulgendum quidem nefas,
Ibi pugnax ille Cephas
Vice terna cum negasset,
Deum suum abiurasset
Prae pavore riguit.
Tu adflictus quamquam stares,
Negatorem cum amares,
Vultu blando suspexisti,
Voti reum monuisti,
Mox in fletus proruit.

Hic iam Iesu, Deus fortis,

Condemnaris reus mortis,

Cum te Deum praedicares,

Te venturum praemonstrares
Iudicem in nubibus.

Pari mox furore iuncti

Te blasphemant [scribae] cun cti,

Scindunt vestes suo more.
Omnes frendent uno ore:
Quid egemus testibus?

Praeceptores sacerdotum,

'soto nisu vulgus motum

Te adversum conclamantes,

Suam simul malignantes
Instruunt vesaniam.

Sic, sic sese adunantes,

Adunati conclamantes,

Te Pilato tradunt tandem

Ibi iustum per eandem
Damnantes sententiam.

Audit praeses pondus rerum,
Perscrutari ardet verum,
An tu rex sis, sciscitatur,
Te tacentem admiratur,
Totis stupet sensibus,
Sed, cum vultus mansuetos,
Gestus mites et quietos
Iu te cernit. hac in hora,
Novis tibi sine mora
Instat quaestionibus

Demum inquis: rex sum ego,

Esse regem me non nego,

Verum non est nutabundo

Regnum meum de hoc mundo,
De supernis prodii.

23.

24.

25.

26.

contremiscit his auditis
In responso agni mitis,
Pietate consternatur,
Innocentem protestatur
Calculo iudicii.

Clamant contra mortis reum,

rurant esse Galilaeum,

Gentem totam subvertentem,

Gensum dari prohibentem
Romanorum usibus.

Ut cognovit clare satis

Te non suae potestatis,

Mox iuberis deportari,

iudicandus praesentari
Herodis conspectibus.

Cum Herode coram stares
Nec responsum fanti dares,
Alta mundi contemnebas
Et exemplo nos docebas
Pompas eius spernere.
Nam cum esses veri vigor,
Aequitatis summae rigor,
Nesciebas adulari
Vel in signis gloriari
Coram putri pulvere.

Iesu, verbum Dei, sensus
Ibi stabas indefensus,
Ibi nemo tibi foris
Disciplinae vel honoris
Debitum exhibuit.
A superbo subsannaris,
Veste alba honestaris,
Sed honestas inhonesta,
Foeda, vilis et molesta
Risum de te praebuit.

Ad Pilatum redis ita,
Morti dandus, qui es vita,
Conclamantque canes feri,
Nec tumultus cohiberi
Poterat sermonibus,
Tanto vero in tumultu
Inconcusso stabas vultu,
Vultu blandus, gestu mitis
Cum clamarent repetitis
„Crucifige“ vocibus,

