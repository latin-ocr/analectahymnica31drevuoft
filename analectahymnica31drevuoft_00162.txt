26.

27.

28,

29.

30.

31.

-159-

Modo si audire vis

poenas meae mentis,
Crucifixo filio

meo condolentis,
Vanitates abice

cordis discurrentis
Et lamenta animi

da compatientis.

Sine fletu, [animaâ€š]
haec audire noli,
Ubi me sic compati
vides meae proli,
Vere fudit lacrimas
multas factor poli,
Ubi mortem sustulit
dominator soli.

En, imprimis adloquar
te certificando

Ex hoc, quod tu cogitas
de me aliquando,

Si cognovi vulnera
cuncta speculando,

Quae suscepit filius
meus tolerando,

Scias, quia dolor me
in tantum premebat,
Quod vim veri corporis
cum sensu dolebat,
Sed immensus filii
amor me cogebat
Omnes poenas cernere,
quas ipse ferebat.

Cumque poenam aliquam
inferri cernebam,
Tota quasi moriens
mox deficiebam,
Sed amoris impetu
statim revivebam
Et tormenta filii
avide videbam.

Nam in eo meum cor
totum habitabat,
Quem ineffabiliter

plus quam me amabat,

32.

33.

34.

35.

36.

Idcirco, quod filius
meus tolerabat,
Inconsolabililer
mcum cor gravabat.

Nam cum eo meum cor
dure est ligatum,
Colaphis et alapis,
sputo maculatum,
Probris et blasphemiis
illusum, vexatum,
Flagris eius asperis
multum tormentatum.

Cum nato et cor meum
spinis coronatum,
Ligni crucis pondere
secum oneratum,
Ad locum calvariae
cum ipso tractatum,
Eius potu fellico
est amaritatum.

Cum maguis doloribus
vidi spoliatum,
Delicato sanguine
totum cruentatum,
Cum eo et cor meum
tensum et clavatum,
Ecce, vides meum cor
totum laceratum.

Contemplare anima,
meum cor clavatum
Et cum meo filio
saepe perforatum,
Sed mihi est maxime
metu cor gravatum,
Quod non est suppliciis
his vita privatum.

Sed inenarrabiles
poenae me torquebant,
Quando crucem impii
sursum erigebant,
Nam cum tanto impetu
stare faciebant
Et ineffabiliter
natum adfligebant.

