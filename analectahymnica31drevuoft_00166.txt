70.

71.

72.

73.

74.

75.

Nonne nati passio
nobis esset satis,
Nisi crucifigeret
te plebs feritatis?
Gur fecisti, domina,
corpus sanctitatis
Vas amaritudinis
et poenalitatis?

Heu, non solum cerno te
iuxta crucem flentem,
Sed simul cum filio
in cruce manentem,
Ipsum corporaliter
in ligno pendentem,
Tuam vero animam
suspensam dolentem.

Heu, contemplor tuum cor
saepe perforatum

Et cum membris singulis
nati conclavatum,

Ecce, geris infra te
crucifixum natum,

Flagris, spinis, ictibus,
clavis laceratum.

O cor delectabile,
dulce et sacratum,
Heu, nunc in angustias
totum es mutatum,
Probris et blasphemiis
nimis molestatum,
Sputis, felle, fletibus
es amaritatum.

Ο amabilissimum,
plenum cor dulcoris,
Quare sic conversum in
globum es maeroris?
Partem mihi, flagito,
da tui doloris,
Lacrimarum, vulnerum
natique languoris,

Tunc caro discipulo
matre commendata,

Ut sacrata pagina
esset consummata,

163 ——

76.

77.

78.

79.

80.

Proles Dei „Sitio“
dixit fatigata,
Sed, heu, ei potio

est amara data.

Ο Messia, supplico
tuam pietatem,
Pelle a me crapulam

et ebrietatem,

In cibis et potibus
da sobrietatem,
Ne sinas me subire
per edacitatem.

Heu, heu, quare cupimus
lautius cibari

Sive delicatius
unquam satiari?

O Iesu, ne sinas nos
ita delectari,

Qui felle dignatus es
pro nobis potari.

Tunc, sicut apostolus
Iohannes dictavit,
Iesus „Gonsummatum est‘⁴
statim recitavit,
Sicque suum spiritum
patri commendavit
Cum clamore valido,
et sic exspiravit.

Moriente Domino
terra contremebat,
scindebantur lapides,
sol lumen claudebat,
Resurgebant mortui,
populus maerebat,
Velum templi scissum est,
luna non lucebat.

Si insensibilia
sic compatiantur,
Et in morte Domini
lapides scindantur,
Erubescant homines,
qui non contristantur,
Dum obisse Dominum
Iesum meditantur.
11*

