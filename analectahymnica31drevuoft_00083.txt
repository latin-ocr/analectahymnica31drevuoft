45.

46.

47.

48.

49.

50.

51.

...80â€”

Cum ad locum pervenerunt,
Suis eum vestibus

Nudant et cum detraxerunt,
Ut sat liquet omnibus,

Rivi sanguinis fluxerunt
Novi de vulneribus,

Extendentes sic ruperunt
Membrorum compagines,

Ad crucem quod potuerunt
Numerari ordines

Ossium, et defecerunt
Inferi tunc cardines.

Et cruci sic adfixerant
Summum regem gloriae

In loco, quem elegerunt,
Qui est mons Calvariae,

Et mox Satan corruerunt
Cornua superblae.

Tunc est clavo perforata
Manus eius dextera,

Per quam cuncta sunt creata,
Caeli, terra, sidera,

Cuius tactu et prostrata
Reviviscunt funera.

Est sinistra terebrata
Manus pariformiter,

Unde fluunt delicata
Unguenta, letaliter

Sauciorum per peccata
Curatura pleniter.

Et pes dexter penetratus
Est clavo crudeliter,

Per quem nobis est monstratus
Cursus, quo celeriter

Ad virtutum caelibatus
Pertingatur dulciter.

Pes sinister iaculatus
Fuit consimiliter,

Et ex eius plaga latus
Sanguinis suaviter

Manat rivus, quo plagatus
Languens fit feliciter.

52.

53.

54.

55.

56.

57.

58.

At in altum levant crucem,
Et pedum confractio

Fit ac manuum, et ducem
Sic obfuscat passio,

Ut eum non veram lucem
Crederet tunc contio.

Duos nequam adpenderunt
Ad crucis patibulum

Hinc et hinc et statuerunt
Medium, qui saeculum

Salvat, quod tunc nescierunt,
Cernunt post ad oculum.

Vestes eius diviserunt,
Postquam crucem induit,

Super quibus et miserunt
Sortem, quod non tacuit

Scriptura, sed cecinerunt
Psalmi hoc, nec latuit.

Super crucem et Pilatus
Adponit hunc titulum:

lesus Nazarenus natus
Rex est super populum

Hebraeorum, en, damnatus
Perit per patibulum.

Sacerdotes et levitae
Cum praetereuntibus

Ridendo dicunt: Venite
De cruce, et omnibus

Esse largitorem vitae
Te patebit gentibus.

Orat patrem corde puro
Pro crucifigentibus:

Poenas has pro cunctis duro,
Parce delinquentibus,

Quas et meis post procuro
Electis militibus,

Unus blasphemans reorum
Ait: salvos facias

Nos et te, si saeculorum
Rex es, sed delicias

Alter petit beatorum
Post carnis exuvias

