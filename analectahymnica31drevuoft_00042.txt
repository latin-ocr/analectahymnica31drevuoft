15.

16.

17.

18.

19.

20.

21.

22.

23.

24.

25.

*39-

Grepant scribae, pontifices
Et pharisaei nocui,

Dum per sermones simplices
Se falsos cernunt argui.

Tibi parant insidias

Et optant te consumere,
Per fraudem et blanditias
Quaerunt in verbo capere.

Tentant de censu Caesaris,
Casum ponunt adulterae,
Ab aliis tu quaereris
Signum de caelo facere.

Te fabri dicunt filium,
Publicanorum socium,
Samaritanum, ebrium
Et habere daemonium.

Non te tenent iniuriae,
Quin illis benefacias,
Nec artant te penuriae,
incepta quin perficias.

Morbos fugas et daemoneS,
Defunctos facis vivere,
Sed obstinati homines
Nec signis volunt credere.

Mortis tuae cum fratribus
Cenas instante tempore
Et pedes lavas omnibus
Et tuo cibas corpore.

Et mandas verbis dulcibus
Se invicem diligere

Et mundi passionibus
Valenter corda subdere,

Tandem completis omnibus
Mandatis legis veteris

Et Deo datis laudibus
Hortum petis cum ceteriS.

Ventura sciens sociis
Dicis orare vigiles,

Ne hostis cum insidiis
Vos tentet carne fragiles.

Et ter prosternens supplicem
Oras patrem sic humile:

A me transfer hunc calicem,
Si vis et est possibile.

26.

27.

28.

29.

30.

31.

32.

33.

34.

36.

Et venis ad discipulos
Gravatos somnolentia,
Ter preci facis sedulos
Orans mente anxia.

Et sudas totus sanguine
Propinquae mortis taedio,
Sed angeli solamine
FirmarIS in hoc proelio.

Surgis et vadis obviam
Armatis te quaerentibus
Et pacem Iudae noxiam
Verbis monstrans humilibus,

Verbo prosternis aemulos
Tuos et facis surgere,
Et prohibes discipulos
Volentes te defendere.

Malcho sanam auriculam
Reddis, post dicis: sinite
Hanc abire pauperculam
Turbam meam, me capite.

Tunc videntes discipuli,
Quod tu defendi renuis,
In fugam se dant tremuli
Et te relinquunt nocuis.

Ligatus pontificibus
Perti-aberis crudeliter,
A falsis ibi testibus
Accusaris mendaciter.

Affligeris blasphemiis,
iniuriis, clamoribus,
Sputis, palmiS, opprobriis
Atque duris verberibus.

Mane Pilato duceris
Vinctus ut latro pessimus
Ab omnibusque diceris
Mortis es[se] dignissimus,

. Te Pilatus innoxium

Videns quaerit dimittere,
Ad Herodem, te anxium
Videre, facit ducere,

Herodes sprevit impius
Te vestiens ut simplicem
Pilatoque te eitius

Mittit et pax fit invicem,

